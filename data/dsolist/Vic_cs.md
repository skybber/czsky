Vicův výběr asterismů

Vicův výběr zajímavých asterismů

Vicův atlas asterismů je přehled zajímavých cílů na naší hvězdné obloze, které nenajdete v běžných mapách a katalozích a které přesto stojí za pozornost. Asterismy jsou náhodné skupiny často jinak nezávislých hvězd, jež obvykle při jisté dávce fantazie spolu tvoří podivuhodné obrazce.

Český výraz pro asterismy není, proto navrhuji „hvězdníky“. Nebo se vám více líbí „hvězdnáče“? Raději tedy zůstaneme u „asterismů“… ☺

V atlasu nejsou zdaleka všechny asterismy. Postupně jsou doplňovány další, některé jsou vynechány záměrně. Je zaměřený na hezčí objekty vhodné pro triedry od 10×50 po 25×100 nebo i větší. Hodnocení je čistě subjektivní a na počtu udělených hvězdiček se podílí kromě estetického vjemu také schopnost vůbec nést svůj název, jinými slovy, jak přesně popis vystihuje to, co je možno ve skutečnosti vidět.

